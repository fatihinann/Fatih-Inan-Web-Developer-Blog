---
title: "Yazılımda İlerleyememe ve İş Bulamama Döngüsünü Kırma Çabam"
excerpt: "Deneyimsizlik ve iş bulamama döngüsünde sıkışmış biri olarak, küçük projelerle çıkış arayışımı paylaşıyorum."
date: {
    day: 17,
    month: "şub",
    year: 2025
}
author: "Fatih İnan"
category: "web"
image: "/assets/images/blog/job.webp"
readTime: 6
locale: "tr"
slug: yazilimda-ilk-is-tecrubesi
tags: ["kariyer", "yazilim", "ogrenme", "portfolyo"]
---

Bizzat kendimin de içinde bulunduğu bir durumdan bahsetmek istiyorum:  
**“Deneyimim olmadığı için iş bulamıyorum, iş bulamadığım için de deneyim kazanamıyorum.”**  

Lisede yazılımla tanıştım. ASP.NET, PHP gibi şeyler görmüştük ama daha çok statik sayfalar yazıyorduk. Yeni teknolojilere dair bir vizyon yoktu. Sonrasında Laravel’i keşfettim ve “Aslında PHP ile çok güzel işler yapılabiliyormuş” dedim.  

Üniversiteye girdim. Çok hazırlanamamıştım, 2 yıllık bilgisayar programcılığı okudum. Pandemi patlak verince eğitim dağınık geçti, yurtta kalmak, sınavlar derken çok da verimli bir süreç olmadı. Projeler çıkarmak aklımda vardı ama o bilgisayarla olmayacağını anlamıştım sınavları verebildiğime şükretmiştim.

Bugün geldiğim noktada, yazılımda ilerlemek için **gerçek projeler** yapmanın önemini fark ettim.  
- Önce bu kişisel blogu kurdum.  
- Sonraki adımda kuzenime bir **psikolog/terapist sitesi** yapmayı planlıyorum.  
- Babam marangoz ve mobilya işiyle uğraşıyor. Onun için bir **e-ticaret projesi** yapmak da aklımda.  

Tüm bunları sadece “bir proje yapmış olmak için” değil, **kendimi geliştirmek, portföy oluşturmak ve döngüyü kırmak** için yapıyorum.  

Henüz başındayım. Çok şey öğrenmem gerektiğini biliyorum. Ama en azından artık sadece tutorial izlemek yerine, **kendi ürünlerimi ortaya koymaya çalışıyorum.**  

Benim için bu süreç, iş bulma yolunda küçük ama anlamlı bir adım. Eğer sen de benzer bir döngüdeysen, belki bu yazı sana da ilham olur.  
