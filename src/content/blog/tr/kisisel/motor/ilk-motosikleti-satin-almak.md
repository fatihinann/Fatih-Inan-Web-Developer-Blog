---
title: "İlk Motoru Almak"
excerpt: "İlk motorumuzu alırken düşündüğümüz onca şey hakkında bütçe ekonomi tarz meseleleri..."
date: { day: 11, month: "haz", year: 2025 }
author: "Fatih İnan"
category: "kisisel"
readTime: 8
locale: "tr"
slug: "ilk-motosikleti-almak"
# image: "/assets/images/hobbies/motor.webp"
tags: ["motor", "macera", "aksiyon", "tarz"]
---

Motor sevdasına kapıldığımızda ilk aklımıza gelen soru genelde “Hangi motoru alacağım?” oluyor.  
Ama aslında **ilk olarak almamız gereken şey ehliyet.** Alabileceğiniz ehliyete göre motor gücü tercihi yapmanız gerekir.



## 1. Ehliyet Türleri

Aşağıda Türkiye’de motosiklet kullanımı için gerekli sürücü belgesi sınıfları özetlenmiştir:

| Sınıf | Özellik | Yaş | Şart |
|-------|---------|-----|------|
| **A1** | 50 cc üstü – 125 cc’ye kadar, gücü max 11 kw. Güç/ağırlık oranı 0,1’i geçmeyen. Max hızı 45 km/s geçen | 16 |
| **A2** | 125 cc üstü. Gücü 11 kw üstü – 35 kw’a kadar. Güç/ağırlık oranı 0,2’yi geçmeyen | 18 | - |
| **A** | Gücü 35 kw üstü | 20 | A2 |

> Not: A sınıfı sürücü belgesi alacak ve 24 yaşını doldurmuş adaylarda, alt sınıf ehliyet sahibi olma şartı aranmaz.



## 2. Koruyucu Ekipmanlar

Motor ehliyetinden sonra yapılacak en mantıklı yatırım, **koruyucu ekipmanlardır.**  
Çünkü düşük hızlarda bile (ör. 30 km/s) yaşanacak düşüşler ciddi yaralanmalara yol açabilir.

Başlangıç için gerekli temel ekipmanlar:

- **Kask** → (ECE, DOT gibi sertifikalara sahip olmalı)  
- **Eldiven** → Düşmelerde elleri korur.  
- **Mont** → Omuz, dirsek ve sırt korumalı olmalı.  
- **Pantolon** → Diz korumalı, sağlam kumaştan.  
- **Bot** → Spor ayakkabı yerine bileği koruyan motosiklet botu kullanılmalı.  



## 3. Motor Seçimi Nasıl Yapılır?

Ekipmanları aldıktan sonra sıra geliyor motora. Burada birkaç temel kriter var:

1. **Bütçe**  
2. **Tarz** (Cruiser, Naked, Sport, Adventure…)  
3. **Parça bulunabilirliği**  
4. **Yaşadığınız şehirde servis/usta var mı?**  
5. **Yakıt tüketimi ve bakım maliyetleri**



## 4. Kendi Düşüncelerim

Benim şu an başlangıç için istediğim motordan emin değilim.  
Başta **Royal Enfield Meteor 350** istiyordum, ancak parça bulunabilirliği sorun olabilir.  
Şu an araştırdıklarım arasında:  
- **Honda CL250**  
- **Mondial Nevada 250**  

Asıl istediğim motor ise **Super Meteor 650** idi.  
Fakat parçalar zor bulunuyor. Bu yüzden ileride param olunca **Triumph Speed 400** almayı düşünüyorum. Bana fazlasıyla yeter gibi geliyor. Hedefim uzun yollar yapmak, bir ömür boyu gaz kesmeden yoluma devam etmek.



## 5. Motor Tarzları ve Tutkular

- **Cruiser / Chopper** → Huzurlu sürüş, manzaranın tadını çıkarmak.  
- **Touring** → Rahat, uzun yol yolculukları.  
- **Adventure** → Toprak yollara atılmak, keşif ruhu.  
- **Sport** → Adrenalin, hız tutkusu.  

Her tarzın ayrı bir keyfi var. Benim gönlüm daha çok retro ruhlu cruiser motorlardan yana.



## 6. Güvenlik ve Eğitim

Unutmayın:  
- **Kimseye bir şey kanıtlamak zorunda değilsiniz.**  
- Arkadaşınız 180 km/s yapıyor diye siz de yapmak zorunda değilsiniz.  
- Önce kendinizi geliştirin.  

Mümkünse eğitim alın:  
- İleri sürüş teknikleri  
- Viraj ve kontra eğitimi  
- Yol güvenliği  

Özellikle İstanbul gibi yolların ıslatıldığı, asfaltın cam gibi olduğu şehirlerde ekstra dikkat gerekiyor.  
Sadece kendi sürüşünüz değil, trafikteki diğer araçların da farkında olmanız lazım.  


<split-left>


## 7. Son Söz
![Yolda bir motor](/assets/images/hobbies/motor.webp)

Deniz Servan abimizi ve bize motor sevgisini aşılayan **Altın Elbiseli Adam (Barkın Bayoğlu)** abimizi rahmetle anıyoruz.  

> *“En iyi motor senin bindiğin motordur.”* – Barkın Bayoğlu  

Hayatta kalalım, bir ömür boyu motor sürelim.  
**Gaz kesmeden yolumuza devam edelim!**
</split-left>
